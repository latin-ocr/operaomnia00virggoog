218 P. VIRGILII Minonis

Occupat AEneas editum, corpusque recenti

spargit aqua, ramumque adverso in limine figit.
His demum exactis, perfecto munere divae,

Devenere locos laetos, et amoena vireta

Fortunatorum nemorum, sedesque beatas.

Largior hic campos aether et lumine vestit

Purpureo, solemque suum, sua sidera norunt.

Pars in gramineis exercent membra palaestris,

Contendunt ludo, et fulva luctantur arena;

Pars pedibus plaudunt choreas, et carmina dicunt:

N ec non Threicius longa cum veste sacerdos

Obloquitur numeris septem discrimina vocum3

Jamque eadem digitis, jam pectine pulsat eburno.

Hic genus antiquum Teucri, pulcherrima proles,

Magnanimi heroes, nati melioribus annis,

Ilusque, Assaracusque, et Trojae Dardanus auctor.

Arma procul currusque virum miratur inanes.

Stant terra defixae hastae‚ passimque soluti

Per campos pascuntur equi. Quae gratia curruum

Armorumque fuit vivis, quae cura nitentes

Poscere equos, eadem sequitur tellure repostos.

Conspicit occe alios dextra laevaque per herbam

Vescentes, laetumque choro Paeana canentes

Inter odoratum lauri nemus: uude superne

Plurimus Eridani per silvam volvitur amnis.

Hic manus, ob patriam pugnando vulnera passi,

Quique sacerdotes casti, dum vita manebat,

Quique pii vates, et Phoebo digna locuti,

Iuventas aut qui vitam excoluere per artes,

Quique sui memores alios fecere merendo:

Omnibus his nivea cinguntur tempora vitta.

Quos circumfusos sic est affata Sibylla,-

Musaeum ante omnes ; medium nam plurima turba

Hunc babet, atque humeris exstantem suspicit altis :-

“Dicite felices animae, tuque, optime vetet ἱ

 

