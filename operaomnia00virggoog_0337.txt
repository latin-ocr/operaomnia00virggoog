AENEIDOS ΜΒ. XI. 333

Aut ille in pastus armentaque tendit equorum,
Aut assuetus aquae perfundi flumine noto

Emicat, arrectisque fremit cervicibus alte
Luxuriam ; luduntque jubae per colla, per armos.
Obvia cui, Volscorum acie comitante, Camilla
Occurrit, portisque ab equo regina sub ipsis
Desiluit ; quam tota cohors imitata relictis 500
Ad terram defluxit equis ; tum tolia fatur:

“ Turne, sui merito si qua est fiducia forti,

Audeo et AEneadum promitto occurrere turmae,
Solaque Tyrrhenos equites ire obvia contra.

Me sine prima manu tentare pericula belli:

Tu pedes ad muros subsiste, et moenia serva.'’
Turnus ad hac, oculos horrenda in virgine fixus:
“0 decus Italiae virgo, quas dicere grates,

Quaeve referre parem l sed nunc, est omnia quando
Iste animus supra, mecum partire laborem. 510
AEneas, ut fama fidem missique reportant
Exploratores, equitum levia improbus arma
Promisit, quaterent campos ; ipse ardua montis
Per deserta 'ugo superans adventat ad urbem
Furta paro lli convexo in tramite silvae,

Ut bimas armato obsidam milite fauces.

'lu Tyrrhenum equitem collatis excipe signis ;
Tecum acer Messapus erit, turmaeque Latinae‚
Tiburnique manus: ducis et tu concipe curam''
Sic ait, et paribus Messapum in proelia dictis 520
Hortatur-sociosque duces, et pergit in hostem.

Est curvo anfractu valles, accommoda fraudi
Armorumque dolis, quam densis frondibus atrum
Urget utrimque latus ; tenuis quo semita ducit,
Angustaque ferunt fauces aditusque maligni.

Hanc super in speculis summoque in vertice montis
Planities ignota jacet, tutique receptus ;

Seu dextra laevaque velis occurrere pugna,

Sive instare jugis, et grandia voluere saxa.

 

