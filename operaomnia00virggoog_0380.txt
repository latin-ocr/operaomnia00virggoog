³76 Ρ. VIRGILII MARONIS

Sancte puer: tibi namque canit non pagina bellum,
Phlegra Giganteo sparsa est quo sanguine tellus,
Nec Centaureos Lapithas compellit in enses;
Urit Erichthonias Oriens non ignibus arces ;
Non perfossus Athos nec magno vincula Ponto
J acta, meo quaerent jam sera volumine famam ;
Non Hellespontus pedibus pulsatus equorum,
Graecia quum timuit venientes undique Persas:
Mollia sed tenui percurrere carmina versu,
Viribus apta suis, Phoebo duce, ludere gaudet.
Et tu, sancte puer, venerabilis, et tibi certet
Gloria perpetuum lucis mansura per avum3
Et tibi sede pia maneat locus, et tibi sospes
Debita felices memoretur vita per annos,
Grata bonis lucens. Sed nos ad coepta feramur.
Igneus aetherias jam sol penetrarat in arces,

. Candidaque aurato quatiebat lumina curru,
Crinibus et roseis tenebras Aurora fugarat:
Propulit ut stabulis-ad pabula laeta capellas
Pastor, et excelsi montis juga summa petivit,
Lucida qua patulos velabant gramina colles.
Jam silvis dumisque vagae jam vallibus abdunt
Corpora 3 jamque omni celeres e parte vagantes
Scrupea desertae perrepunt ad cava rupis.
Tondentur tenero viridantia gramina morsu, ⁸
Pendula projectis carpuntur et arbuta ramis,
Densaque virgultis avide labrusca petuntur.
Haeo suspensa rapit carpente cacumina morsu
Vel salicis lenta, vel quae nova nascitur alnus ;
Haec teneras fruticum sentes rimatur ; at illa

. Imminet in rivi praestantis imaginis undam.

Ο bona pastoris, si quis non pauperis usum
Mente prius docta fastidiat, et probet illis
Omnia luxuriae pretiis incognita curis,

Qua lacerant avidas inimico pectore mentes.
Si non Assyrio fuerint bis lauta colore,

 

